# Rock Paper Scissors
Het spel Rock Paper Scissors is een leuk en eenvoudig spel. Het is in Nederland vooral bekend van Amerikaanse series en films, waarin twee spelers een steen, papier of schaar maken met hun hand. Het wordt gespeeld om te loten:

-Twee vingers is schaar, 
-Vlakke hand is papier,
-Vuist is steen.

Hierbij verslaat de steen de schaar, de schaar het papier en het papier de steen. 

Het heeft slechts twee mogelijke uitkomsten: 
-Een gelijkspel.
-Een overwinning voor de ene speler en een verlies voor de andere speler. 

Voordelen van dit spel zijn dat er geen derde persoon nodig is, zoals bij het raden van een getal, en ook geen materiaal zoals een munt (bij kop of munt) of een dobbelsteen (om te rollen).


We zullen dit spel gaan programmeren met behulp van JavaScript, waarbij een speler tegen de computer speelt. In totaal zullen er 10 zetten zijn. 

##Spelregels:
De speler moet een optie kiezen tussen steen, papier en schaar. Er wordt daarna een willekeurige optie gegenereerd vanaf de kant van de computer en degene die wint, krijgt  een punt.
Bij gelijk spel krijgt niemand een punt.
Nadat er 10 zetten voorbij zijn, wordt het eindresultaat op het scherm weergegeven met een knop om het spel opnieuw te starten.

De HTML, CSS en JavaScript is alvast gedeeltelijk voor jullie gemaakt. Jullie gaan deze verder afmaken en programmeren de JavaScript-code naar eigen inzicht.


De regels voor het winnen zijn als volgt:

Steen + schaar: steen wint want deze maakt de schaar bot .
Steen + papier: papier wint want deze pakt de steen in.
Schaar + papier: schaar wint want die knipt het papier.





